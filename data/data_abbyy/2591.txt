Senzacionalna vest stiže upravo iz Amerike. Zlatan Ibrahimović se vraća u Seriju A!
Ovu informaciju potvrdio je prvi čovek MLS lige- Don Garber.
– Zlatan je interesantan lik. Zbog njega sam veoma zauzet i takvi ljudi nam trebaju, kao što smo imali Dejvida Bekama do pre nekoliko godina. Ima 38 godina i opet je potpisao ugovor sa Milanom, jednim od najvećih klubova na svetu, izjavio je Garber za ugledni ESPN.
Dakle, ništa od Bolonje, Juventusa, Intera, pa ni Napolija. Zlatan se vraća u Milan.
Popularni „Ibra“ nosio je dres „rosonera“ od 2010. do 2012. godine. Zabeležio je 56 golova i upisao 24 asistencije na ukupno 85 mečeva u dresu kluba sa „San Sira“.
Pogledajte sve golove Ibrahimovića u dresu Milana: