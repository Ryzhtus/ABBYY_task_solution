Da ste se tek sada probudili i pogledali na tabelu Evrolige, verovatno biste mislili da se neko s vama šali. Ali istina je takva, Fenerbahče ove sezone jednostavno ne liči ni izbliza na tim koji je prethodnih nekoliko godina dominirao evropskom scenom. Na početku nove takmičarske godine, skalp mu je uzeo otprilike svako ko je hteo, što polako počinje da pali alarm u Istanbulu.
Ovog petka u Tursku stiže prilično jaka ekipa Bajerna, koja može da bude zadovoljna učinjenim u šest do sada odigranih kola. Polovičan učinak od tri pobede i tri poraza smestio ih je upravo tamo gde su mnogi i predviđali – u sredinu tabele.
Pitanje je dakle da li će Željko Obradović konačno pronaći pravi recept i uspeti da savlada kolegu s klupe Dejana Radonjića. To definitivno neće biti nimalo lako, pa je možda najbolji tip za ovu utakmicu dvojka sa hendikepom. Svakako se očekuje tesan meč.
Ni Barselona nije baš u najsjajnijem trenutku pred novo gostovanje u Evroligi. Kako su španski mediji naveli, igrači su nezadovoljni odnosom sa Svetislavom Pešićem i pokušavaju da ga „probuše“ i smene s klupe, uprkos odličnom startu na oba polja. Blaugrana je tek u prethodnom kolu Evrolige doživela prvi poraz protiv Armanija, pa se postavlja pitanje da li bi smena iskusnog stručnjaka bila opravdana.
Žalgiris ove sezone igra standardno dobro. Umeo je neprijatno da iznenadi, kao recimo protiv Zenita, ali isto tako i da trijumfuje tamo gde se to nije baš očekivalo, protiv Fenerbahčea u Istanbulu. Tipovanje na ishod bi ovde valjalo zaobići, dok je najrealnije ići na manji broj poena.
Valensija je u prethodnom kolu došla do prve pobede u Evroligi, a u Atini će ići i na drugu. Daleko od toga da će to biti lak posao, pošto će ih u uvek vrućoj atmosferi dočekati sastav Panatinaikosa.
Grci su tokom oktobra igrali jako promenljivo. Na nekim utakmicama su u potpunosti podbacili i pravili su neke neshvatljive greške, dok su na nekima zablistali i uspeli su da trijumfuju protiv, objektivno gledano, kvalitetnijih sastava. Takav je slučaj bio upravo u poslednjem kolu, protiv Anadolu Efesa. Naravno, kec je sasvim realan, a ako gađate veću kvotu, možete ga upariti s igrom na manji broj poena.
Za kraj, najveća „domaćica“ dosadašnjeg toka sezone, ekipa Asvela, pokušaće da napravi još jedno iznenađenje pred svojim navijačima i da trijumfuje protiv sjajne ekipe CSKA iz Moskve.
Tim iz Liona i dalje neće moći da računa na pretalentovanog Tea Maledona, što bi moglo da predstavlja određeni problem protiv Armejaca koji zasad sve ostale posmatraju sa čela tabele. Nadaće se, naravno, da će tako ostati i nakon teškog gostovanja u Francuskoj ovog petka. Dvojka je realna, a uparite je sa igrom na veći broj poena.
EVROLIGA - 7. KOLO
ČetvrtakZenit - Himki 73:87/Holins 25 - Buker 20/
Crvena zvezda - Real Madrid 60:75/Beron 17 - Ljulj 16/
Olimpijakos - Efes 67:86/Pol 15, Milutinov 10 - Micić 27/
Makabi - Alba 104:78/Dibartolomeo 19 - Siva 14/
Olimpija Milano - Baskonija 81:74/Dela Vale 15, Micov 12 - Stauskas 15/
Petak18.45:  (1,25) Fenerbahče  (17,00)  Bajern (4,40) 19.00:  (2,55) Žalgiris  (14,50)  Barselona (1,60) 20.30:  (1,25) Panatinaikos  (17,00)  Valensija (4,40) 20.45:  (3,90) ASVEL  (16,00) CSKA (1,30)
NAPOMENA: Kvote su podložne promenama