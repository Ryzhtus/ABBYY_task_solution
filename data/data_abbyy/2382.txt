اعضای یک خانواده شامل پدر، مادر و چهار فرزند زنده زنده در آتش سوختند.
بعد از ظهر امروز بر اثر برخورد یک وانت مزدا با یک خودرو سواری در عسلویه، 6 نفر زنده زنده در آتش سوختند.
به گزارش عصرایران به نقل از فارس، بعد از ظهر امروز یک فقره تصادف بر اثر برخورد یک دستگاه وانت مزدا با خودرو سواری در ایست بازرسی شهید مصطفی خمینی روستای بندو رخ داد.
در این تصادف خودرو سواری به‌طور کامل در آتش سوخت و تمام 6 سرنشین آن که اعضای یک خانواده شامل پدر، مادر و چهار فرزندشان بودند زنده زنده در آتش سوختند.
به گفته شاهدان عینی این حادثه، خودرو سواری در ایست و بازرسی در حالت توقف بوده است که یک دستگاه مزدا از پشت با این خودرو برخورد کرده و موجب واژگونی و آتش گرفتن آن شده است.
فوت‌شدگان از اهالی روستای برکه دعاء شهرستان پارسیان استان هرمزگان هستند.