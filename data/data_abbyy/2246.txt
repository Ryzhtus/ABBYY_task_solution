رئیس ستاد بحران کیش گفت: لکه نفتی مشاهده شده در خلیج فارس مهار شد.
به گزارش مهر، مصطفی خانزادی عصر جمعه در جمع خبرنگاران با بیان اینکه هنوز منشا آلودگی هنوز مشخص نیست، گفت: با اطلاع به موقع محیط زیست و تلاش و اقدام به موقع سازمان بنادر و دریانوردی هرمزگان و کیش ، اداره محیط زیست و سازمان منطقه آزاد کیش با همکاری نیروی دریایی سپاه موفق به مهار این لکه نفتی شدند.
وی گفت: در حال حاضر خلیج فارس از این لکه پاک شده است و خطری محیط زیست و جزیره کیش را تهدید نمی کند .
لکه نفتی در ۲۰ مایلی جزیره کیش به ابعاد ۵ کیلومتر مربع مشاهده شد و پس از ۲۴ ساعت با تلاش سازمان ها و نهادهای مربوطه برطرف شد.