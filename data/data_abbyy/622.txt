https://blitz.bg/svyat/globikha-trmp-s-2-miliona-dolara_news708040.html Blitz.bg
Президентът на САЩ Доналд Тръмп трябва да плати 2 милиона долара глоба по делото на щата Ню Йорк срещу негова благотворителна организация, съобщи съдът.Главният прокурор на Ню Йорк поиска 2,8 милиона долара от фонда, който беше събран от благотворителната фондация на Тръмп и след това прехвърлен в централата на предизборната му кампания през 2016 г. След това средствата отидоха за благотворителност. Прехвърлянето в централата на първоначално събраните средства за благотворителност обаче е нарушение на закона, констатира съдът.„Въпреки това, като се има предвид, че в крайна сметка средствата са отишли при получателите, за които са били предназначени, а именно организации в подкрепа на ветерани, нареждам на г-н Тръмп да плати 2 милиона долара без лихва като компенсация за нарушаване на задълженията на попечителя.", се казва в решението от седем страници, което беше подписано от съдията на Върховния съд на Ню Йорк Салиан Скарпула.Страните вече бяха постигнали споразумение за уреждане на делото, без да водят процес, а изплащането на обезщетение беше оставено на преценката на съдията.Тръмп многократно обвинява властите в Ню Йорк в политически пристрастия и заявява, че възнамерява да спечели делото. Тръмп все още не е отговорил на днешното съдебно разпореждане.