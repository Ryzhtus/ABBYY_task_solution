تمام مدارس شهرستان میانه در مقاطع مختلف تحصیلی در روز شنبه تعطیل اعلام شد.
به گزارش مهر، بنا به تصمیم ستاد بحران شهرستان میانه فردا شنبه ۱۸ آبان ماه تمامی مدارس منطقه میانه، کندوان و ترکمانچای در تمامی مقاطع تحصیلی تعطیل است.
زلزله‌ای به بزرگی ۵.۹ ریشتر ساعت ۲.۱۷ دقیقه بامداد، حوالی شهر تَرک در شهرستان میانه را لرزاند.
علاوه بر روستای ورنکش، روستاهای ورزقان، هلمسی، برزریق، اشتینار، قشلاق نیز دچار تخریب شده اند.
گفتنی است شدت این زلزله در ترک میانه به قدری بالا بود که در شهرهای مختلف آذربایجان شرقی و اردبیل و گیلان و زنجان نیز احساس شد.
این زمین لرزه تاکنون باعث کشته شدن ۵ نفر شده است.