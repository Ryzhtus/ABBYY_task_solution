فرماندار شهرستان میانه گفت: تا این لحظه فوت یک نفر و خرابی چند خانه در پی زلزله در ترکمانچای گزارش شده است.
محمدرضا مشایخی فرماندار شهرستان میانه در گفت‌وگو با ایسنا، اظهار کرد: با سرعت در حال بررسی وضعیت هستیم.
وی افزود: تاکنون سه الی چهار خانه در مناطق زلزله زده تخریب شده و یک نفر نیز در ترکمانچای فوت شده است.
بر اساس این گزارش؛ زمین لرزه ای به بزرگی ٥.٩ ریشتر شهر ترک در شهرستان میانه استان آذربایجان شرقی را لرزاند.
این زمین لرزه در ساعت 02:17:03 بامداد جمعه در عمق دو کیلومتری زمین رخ داد.
مرکز زمین لرزه در 19 کیلومتری ترک، 22 کیلومتری سراب و 29 کیلومتری ترکمنچای در استان آذربایجان شرقی است.