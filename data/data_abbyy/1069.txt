رئیس اورژانس کشور اعلام کرد که تاکنون یک تن در زلزله ۵.۹ ریشتری آذربایجان شرقی جان خود را از دست داده و ۱۵ نفر نیز مصدوم شده‌اند.
پیرحسین کولیوند در گفت‌وگو با ایسنا در این باره اظهار کرد: گزارش‌های واصله از تیم های ارزیاب و نیروهای امدادی اورژانس از مناطق زلزله‌زده حاکی از آن است که تاکنون یک تن در پی این زمین‌لرزه در روستای ورنکش جان خود را از دست داده است.
وی افزود: همچنین برابر آخرین آمارها تا کنون ۱۵ نفر نیز دچار مصدومیت شدند که اقدامات اولیه درمانی بر روی آنان انجام شده است.
رئیس اورژانس کشور از اعزام اتوبوس آمبولانس ها به مناطق زلزله زده نیز خبر داد و گفت: چندین دستگاه اتوبوس آمبولانس به این مناطق اعزام شده‌اند.