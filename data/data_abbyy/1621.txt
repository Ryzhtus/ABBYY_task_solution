Sembra essere emerso un problema riguardante il consumo anomalo di batteria da parte di WhatsApp su alcuni dispositivi Android, in base a quanto riferito da diversi utenti su Reddit e anche presso vari forum ufficiali dei produttori.Non ci sono ancora spiegazioni ufficiali da parte di WhatsApp, Google o i rispettivi produttori di smartphone, ma sembra che in particolare dopo l'applicazione dell'update 2.19.308 la celebre app di messaggistica abbia iniziato a consumare più energia del normale, anche rapportandola al suo utilizzo effettivo.Si parla, per esempio, del 16% di batteria consumata per l'utilizzo di cinque minuti di WhatsApp, parametri che ovviamente sarebbero fuori dall'ordinario per l'applicazione in questione.Tra gli smartphone su cui è stata rilevata l'anomalia ci sono soprattutto gli OnePlus, dal 5 al 6 fino a OnePlus 7, Redmi Note 7 e alcuni altri modelli come Mi 8, qualcuno rileva il problema anche con Huawei P20 Pro. Si tratta di dispositivi che montano sia Android 9 Pie che Android 10 e al momento non ci sono risposte, correzioni o spiegazioni ufficiali al riguardo.