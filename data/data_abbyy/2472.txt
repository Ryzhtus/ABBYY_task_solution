ایران خودرو ادعای حذف قطعات ایمنی محصولات با ویژگی تحویل فوری را تکذیب و اعلام کرد: چنین امکانی وحود ندارد و در غیر این صورت پلیس راهور از شماره گذاری خودرو ها جلو گیری می کند.
به گزارش پایگاه خبری بورس پرس،  ایران خودرو در واکنش به خبری مبنی بر حذف قطعات ایمنی محصولات با ویژگی تحویل فوری با صدور اطلاعیه ای اعلام کرد: قطعات ایمنی محصولات گروه صنعتی ایران خودرو هرگز از تولیدات خودروهای تحویل فوری حذف نشده و این خودروها همچنان با دریافت استانداردهای موجود و مانند گذشته واگذار می‌شود.
از آنجایی که شماره‌گذاری خودروها منوط به دریافت استانداردها بوده از اساس ، امکان حذف قطعاتی که با ایمنی خودروها در ارتباط است وجود ندارد.
محصولات تولیدی این گروه صنعتی همچنان با طی کردن استانداردهای مصوب ملی و با رعایت تمامی ملاحظات در ارتباط با کیفیت قطعات مرتبط باایمنی خودرو است ،تولید می‌شود و اصولا امکان ندارد خودرو سازان  قطعات ایمنی خودرو را کم کنند و دراین صورت پلیس راهور از شماره گذاری خودرو ها جلو گیری می کند.
بنابراین ، این خبر از اساس خلاف واقع بوده و بیان این گونه اظهارات ، موجب ایجاد بی اعتمادی به صنعت داخلی می شود.
انتهای پیام