زلزله نسبتا شدید دقایقی پیش اغلب شهرستان های استان اردبیل را لرزاند .
به گزارش ایرنا این زمین لرزه موجب وحشت مردم شده و باعث شد تا بسیاری از افراد به بیرون از خانه فرار کنند.
دقایقی پیش زلزله بخش‌هایی از استان قزوین را لرزاند.
این زمین لرزه که دقایقی پیش رخ داد در بیشتر نقاط شهر قزوین احساس شد.
هنوز جزییات بیشتری از این زمین لرزه و میزان خسارات احتمالی آن منتشر نشده است.برخی پایگاه های خبری مدعی شده اند که مرکز این زلزله در استان گیلان،شهر تونکابن بوده که در قزوین نیز احساس شده است.
زلزله ای حوالی ساعت 2:20 بامداد جمعه بخش‌هایی از استان زنجان را لرزاند.
این زمین لرزه در همه شهرستانهای استان زنجان احساس شد.
مرکز ژئوفیزیک در گزارش مقدماتی زمین‌لرزه بزرگی آن را 5.9 ریشتر ، محل وقوع زلزله را استان آذربایجان شرقی - حوالی ترک اعلام کرده است.
به گزارش خبرنگار مهر، ساعت ۲:۱۷ دقیقه بامداد جمعه زلزله ۵.۹ ریشتری در عمق دو کیلومتری زمین برخی از شهرهای استان گیلان را لرزاند.
براساس گزارش مرکز این زلزله استان آذربایجان شرقی حوالی منطقه ترکمنچای بود که در شهرهای رشت، صومعه‌سرا، فومن، انزلی، لاهیجان استان گیلان نیز احساس شد.
تاکنون خبری از خسارت های احتمالی گزارش نشده است.
به گزارش ایلنا، زمین‌لرزه‌ای نسبتا شدید تبریز را لرزاند.
قدرت این زمین لرزه حدود ۵.۹ ریشتر گزارش شده است.
بر اساس خبرهای رسیده این زمین لرزه در ساعت ۲:۲۰ در استان گیلان و بخش‌هایی از تهران و اردبیل هم احساس شده است.
گزارش مقدماتی این زمین‌لرزه به شرح ذیل است:
بزرگی: ۵.۹
محل وقوع: استان آذربایجان شرقی - حوالی ترک
تاریخ و زمان وقوع به وقت محلی: ۱۳۹۸/۰۸/۱۷ ۰۲:۱۷:۰۳
طول جغرافیایی: ۴۷.۶۴
عرض جغرافیایی: ۳۷.۷۶
عمق زمین‌لرزه: ۲ کیلومتر
نزدیک‌ترین شهرها:
۱۹ کیلومتری ترک (آذربایجان شرقی)
۲۲ کیلومتری سراب (آذربایجان شرقی)
۲۹ کیلومتری ترکمنچای (آذربایجان شرقی)
نزدیکترین مراکز استان:
۷۹ کیلومتری اردبیل
۱۲۳ کیلومتری تبریز
انفجار در یک روستای آذربایجان شرقی بعد از زلزله
معاون فرماندار ویژه میانه از وقوع انفجار شدید در یکی از روستاهای میانه بعد زلزله بامداد امروز خبر داد.
به گزارش خبرنگار مهر، یعقوبی گفت: مرکز زلزله بخش کندوان شهرستان میانه است و درحال بررسی خسارت‌های زلزله هستیم.
معاون سیاسی، اجتماعی و امنیتی فرمانداری ویژه شهرستان میانه اعلام کرد: مرکز زلزله شهر ترک است، گزارشاتی از روستاهای شهرستان میانه واصل شده که در حال جمع بندی و تشکیل جلسه مدیریت بحران هستیم.
وی افزود: اطلاعات دقیق از میزان خسارت‌های مالی و جانی در دست نیست ولی انفجاری در یکی از روستاهای شهرستان رخ داده است.
زرین بخشدار کندوان میانه نیز در خصوص جزئیات بیشتر این خبر از انفجار گاز در روستای بالسین بخش کندوان بر اثر زلزله خبر داد.
وی گفت: در حال عزیمت به محل جهت بررسی هستیم.
زرین ادامه داد: تلفات جانی خوشبختانه تاکنون گزارش نشده است ولی در حال بررسی و جمع بندی خسارت‌های وارده هستیم.
یک کشته و 15 مصدوم در زلزله 
آذربایجان 
شرقی/
 تخریب برخی خانه‌های روستایی
محمدرضا مشایخی فرماندار شهرستان میانه در گفت‌وگو با ایسنا، اظهار کرد: تا این لحظه فوت یک نفر و خرابی چند خانه در پی زلزله در ترکمانچای گزارش شده است.
رئیس اورژانس کشور اعلام کرد که تاکنون یک تن در زلزله ۵.۹ ریشتری آذربایجان شرقی جان خود را از دست داده و ۱۵ نفر نیز مصدوم شده‌اند.
رییس اورژانس آذربایجان شرقی در گفت و گو با ایرنا گفت: زلزله بامداد جمعه «ترک» در میانه برخی از خانه های ۳ روستای این شهرستان را تخریب کرد.
وی افزود: تیم های اورژانس در آماده باش کامل هستند و در صورت نیاز اتوبس آمبولانس های مراکز تبریز، زنجان و اردبیل به منطقه اعزام می شوند.
زلزله ای به بزرگی ۵.۹ دهم در مقیاس امواج درونی زمین (ریشتر) ساعت ۲ و ۱۷ دقیقه و ۳ ثانیه بامداد امروز (جمعه) حوالی ترک در استان آذربایجان شرقی را لرزاند که این زلزله در استان های آذربایجان غربی، گیلان، ‌زنجان و اردبیل نیز احساس شده است.
به گزارش مرکز لرزه نگاری دانشگاه تهران، این زلزله در عمق ۲ کیلومتری زمین به وقوع پیوست.
کانون این زلزله در موقعیت ۴۷.۶۴ عرض شمالی و ۳۷.۷۶ طول شرقی ثبت شده است.
تَرْک یکی از شهرهای استان آذربایجان شرقی در شمال غرب ایران است. این شهر مرکز دهستان کندوان و بخش کندوان شهرستان میانه می‌باشد.
اطلاعات تکمیلی در خصوص این خبر متعاقبا اعلام خواهد شد.