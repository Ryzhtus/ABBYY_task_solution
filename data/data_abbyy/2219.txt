7 листопада в рамках четвертого туру групового етапу Ліги Європи "Олександрія" у Львові приймала французький "Сент-Етьєн".
Поєдинок завершився результативною нічиєю 2:2. Підопічні Шарана провели відмінний поєдинок, перевершуючи більш іменитого суперника. Однак по ходу зустрічі французький клуб зумів скористатися помилками господарів і до 84-ї хвилини вів з рахунком 2:0.
До честі "олександрійців" вони не опустили руки і зуміли відквитати два м'ячі в кінцівці. Спочатку Безбородько вдало відгукнувся на простріл з флангу, а вже в доданий час Задерака красивим ударом приніс господарям нічию.
"Олександрія" – "Сент-Етьєн" – 2:2
Голи: Безбородько, 84, Задерака, 90+3 – Хазрі, 24 (з пенальті), Камара, 72.
"Олександрія": Паньків, Пашаєв, Мірошниченко, Дубра, Бухал, Гречишкін, Банада, Третьяков (Стецьків, 84), Ковалець, Шастал (Безбородько, 46), Лучкевич (Задерака, 78).
"Сент-Етьєн": Рюффьє, Дебюші, Фофана, Колодзейчак, Перрен, Юссуф, Ахолу, Норден (Будебуз, 87), Буанга, Хазрі (Сілва, 72), Берич (Камара, 55).
Попередження: Паньків - Фофана, Юссуф .
Таким чином, після чотирьох турів у "Олександрії" в активі три набраних очки і четверте місце в групі.
Наступний матч Ліги Європи бронзовий призер УПЛ проведе 28 листопада проти німецького "Вольфсбурга".
"Копенгаген" - "Динамо" 1:1: ключові моменти матчу.