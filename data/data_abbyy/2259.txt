رئیس اورژانس کشور اعلام کرد که تاکنون سه تن در پی وقوع زمین لرزه ۵.۹ ریشتری در استان آذربایجان شرقی دچار مصدومیت شده‌اند.
پیرحسین کولیوند در این باره به ایسنا گفت: در پی وقوع زمین لرزه در استان آذربایجان شرقی تمامی پایگاه های اورژانس در این استان به حالت آماده باش درآمد و همچنین تیم های ارزیاب نیز به مناطق زلزله زده اعزام شدند.
وی با بیان اینکه برابر گزارش‌های اولیه تا کنون روستاهای ورنکش، دسته‌جرد، صومعه بالا، ترک و حلیل چی خسارات دیده اند، گفت: در روستای حلیل‌چی مورد حریق نیز گزارش شده است.
کولیوند ادامه داد: طبق گزارش‌های دریافت تاکنون سه نفر در پی این زلزله مصدوم شده‌اند.
کولیوند با بیان اینکه عوامل اورژانس در استان‌های آذربایجان غربی و اردبیل نیز در آماده باش هستند گفت: این زلزله خوشبختانه تاکنون در این دو استان مورد مصدومی نداشته است و تنها در مسیر اردبیل سرچم میانه ریزش کوه گزارش شده است.
به گفته رییس اورژانس کشور آماده باش عوامل اورژانس ادامه دارد.