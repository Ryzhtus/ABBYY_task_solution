Xiaomi ha annunciato la tabella di rilascio della nuova MIUI 11 Global sui dispositivi idonei. Se avete letto il nostro articolo al riguardo saprete già che l’aggiornamento avverrà in quattro fasi distinte, ognuna delle quali riguarda determinati dispositivi. Mentre la versione stabile è in via di distribuzione agli smartphone della prima ondata dallo scorso 22 ottobre, i telefoni appartenenti al secondo gruppo stanno testando MIUI 11 Global Stable Beta.
Com’è ormai tradizione per l’azienda cinese, anche gli utenti comuni sono invitati a partecipare alla sperimentazione su strada. In particolare Xiaomi sta già preparando i test per i dispositivi della terza fase e quindi sta cercando possessori di Redmi 7A, Redmi 8, Redmi 8A o Redmi Note 8 disposti a diventare tester
Se avete uno dei telefoni in questione e siete interessati alla cosa potete leggere il thread postato sul forum ufficiale e compilare questo modulo seguendo le istruzioni. Il focus principale sembra essere l’India, ma ci dovrebbe essere spazio anche per utenti di altre nazioni. I posti però sono limitati per cui vi consigliamo di non attendere troppo – c’è tempo fino al’11 novembre – visto che vale la regola “first-come, first-serve”.
Via: FoneArena
Fonte: Xiaomi