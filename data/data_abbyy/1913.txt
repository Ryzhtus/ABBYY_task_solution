We gaan de laatste tijd dus best lekker op Twitch. Sowieso zijn we minimaal drie keer per weer live op dit platform (diezelfde stream kan je trouwens ook gewoon hier op de site bekijken). Wij vinden het tof om te doen, omdat we doen wat we het allerleukste vinden: het spelen van games. Maar we vinden het vooral tof, omdat we direct contact hebben met een steeds grotere groep van vaste kijkers.
Dat resulteerde onder andere in een zeer geslaagd sub-feestje hier op de redactie en het gouden Speclap-toernooi, waar we een aantal van jullie de hand hebben mogen schudden en vanaf 30 meter een headshot hebben gegeven in Call of Duty: Modern Warfare. Lachen. Een van deze vaste kijkers van onze stream is ‘Rozenbeek’; niet alleen een aardige gozer, maar ook nog eens super getalenteerd. Twee weken geleden vroeg ik ‘m of hij misschien een design kon maken voor op een shirt, die we vervolgens in onze shop kunnen plaatsen, tijdens de aankomende Heroes Dutch Comic Con. Vanmiddag stuurde ‘Rozenbeek’ me de onderstaande afbeeldingen door. Hier op de redactie zijn we allemaal flabbergasted van deze onwijs dikke illustraties en moesten ze gewoon meteen effe met je delen.