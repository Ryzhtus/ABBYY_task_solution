Eiichiro Oda è uno di quegli autori che mantiene costantemente attivo un canale di comunicazione tra sé e i fan: molto spesso risponde alle loro domande, di qualsiasi natura siano. Gli hanno chiesto, una volta, chiarimenti molto particolari sulla trasformazione di Jaws in One Piece. Probabilmente conoscerete tutti quanti Jaws di One Piece, il pirata ex comandante della terza divisione di Barbabianca. Grazie al suo frutto del diavolo, Jaws può trasformare il suo corpo in diamante, resistendo così a qualsiasi tipo di attacco. Ma siamo proprio sicuri che possa trasformare in diamante ogni singola parte del suo corpo? Ed è qui che è arrivata la domanda scabrosa. Dato che è compito dei fan andare a rompere le scatole sugli aspetti più impensabili di qualsiasi cosa, i lettori di One Piece hanno chiesto ad Eiichiro Oda se Jaws sia in grado di trasformare in diamante anche i suoi genitali. La risposta di Eiichiro Oda, un tantino imbarazzata ma precisa, è stata affermativa: volendo Jaws potrebbe trasformare in diamante anche il pene. Non è chiaro a cosa potrebbe servirgli, sul campo di battaglia, ma tant'è.