У Новомиргороді збудують храм Успіння Пресвятої Богородиці Православної церкви України. Про це пишуть «Новомиргородські вісті».Попередня вартість будівництва – п’ять мільйонів.
Уже придбали земельну ділянку, закуповують будівельні матеріали.Майбутній храм буде площею 15×15 метрів, висотою три метри. Споруда матиме хрестоподібну форму. Проект церкви типовий, виконаний в українському стилі, п’ятикупольний. Куполи на майбутній церкві відрізнятимуться від куполів російських храмів – гостріші, не такі цибулевидні. Замість сусального золота куполи планують оздобити сучасним покриттям – нітридом титану.
Зроблять водопостачання і водовідведення, парковку.
Реалізація проекту може зайняти від трьох до семи років.