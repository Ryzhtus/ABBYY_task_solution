مقام های ترکیه یکی از شهرداران استان وان واقع در شرق این کشور را به اتهام عضویت در یک سازمان تروریستی دستگیر کردند.
به گزارش ایرنا، مقام های ترکیه «عظیم یجان» شهردار شهر «ایپیک یولو» در استان وان به همراه معاونش را به جرم ارتباط با حزب کارگران کردستان (پ. ک. ک) دستگیر کردند.
بر اساس این گزارش، یجان عضو حزب دموکراتیک خلق ها سومین حزب بزرگ ترکیه است.
حزب کارگران کردستان ترکیه "پ. ک. ک" بیش از ۳۰ سال است که به صورت مسلحانه علیه دولت مرکزی آنکارا مبارزه می‌کند.
ارتش ترکیه از ۲۷ ماه مه (۶ خرداد) با آغاز عملیاتی موسوم به «پنچه» در شمال عراق، به دنبال پاکسازی این مناطق از عناصر «پ. ک. ک» است.