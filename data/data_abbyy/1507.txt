دیدار تیم های شهر خودرو مشهد و پارس جنوبی جم در چارچوب هفته دهم رقابت های لیگ برتر فوتبال در نهایت با پیروزی یک بر صفر شاگردان «یحیی گل‌محمدی» به اتمام رسید.
امروز (جمعه) از هفته دهم لیگ برتر فوتبال باشگاه‌های ایران، شهرخودرو در ورزشگاه امام رضا (ع) مشهد به مصاف پارس جنوبی جم رفت.
نیمه اول این دیدار با وجود حملات پراکنده‌ای که ۲ تیم روی دروازه یکدیگر داشتند با تساوی بدون گل به پایان رسید.
در نیمه دوم شهر خودرو برای پیروزی در این دیدار خانگی تلاش زیادی انجام داد و حملات بیشماری را بر روی دروازه پارس جنوبی جم تدارک دید تا این‌ که حسین مهربان در دقیقه ۷۸ یا ضربه‌ای فنی و زیبا دروازه دخسوس را باز کرد.
شاگردان یحیی گل‌محمدی در دقایق باقیمانده از بازی از گل خود محافظت کردند تا سه امتیاز حساس را به حساب خود واریز کنند.
تیم فوتبال شهر خودرو با این پیروزی به رتبه دوم جدول رده‌بندی مسابقات لیگ برتر صعود کرد.
شهر خودرو نسبت با سایر تیم‌های لیگ برتری یک بازی کمتر انجام داده است.