رئیس اورژانس پیش بیمارستانی دانشگاه علوم پزشکی تبریز با اشاره به مصدومیت ۵۲۹ نفر در زمین‌لرزه امروز استان گفت: از این تعداد ۳۱ نفر بستری و ۵ نفر فوتی بودند و مابقی تحت اقدامات درمانی سرپایی قرار گرفته و ترخیص شدند.
به گزارش ایرنا؛ فرزاد رحمانی روز جمعه در گفت و گو با خبرنگاران افزود: زمین لرزه بامداد امروز در شهرستان میانه ۵ فوتی و ۲۳۸ نفر آسیب دیده، شهرستان سراب ۲۶۱ آسیب دیده و شهرستان هشترود ۳۰ نفر آسیب دیده بر جا گذاشت.
وی افزود: از صبح امروز همه بیمارستان های استان کاملا آماده باش هستند و درمجموع ۶ عمل جراحی صورت گرفته است و نیروهای پیش بیمارستانی، پزشکان ، پرستاران و بهداشت دانشگاه در حال ارائه خدمات به هموطنان زلزله زده هستند.