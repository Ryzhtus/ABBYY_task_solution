معاون عمرانی فرمانداری ویژه شهرستان میانه از ریزش کوه در جاده میانه-بستان‌آباد بر اثر زلزله خبر داد.
به گزارش مهر، علی مشایخی معاون عمرانی فرمانداری ویژه شهرستان میانه با اعلام این خبر گفت: اداره راهداری شهرستان ماشین آلات لازم را جهت بازگشایی اعزام کرده و مشکل حاد نیست.
وی افزود: در روستاهای میانه مشکل داریم. گزارشاتی از روستاها واصل شده که از صحت آنان اطلاعاتی دقیقی نداریم.
وی ابراز داشت: تاکنون خسارت جانی گزارش نشده است.