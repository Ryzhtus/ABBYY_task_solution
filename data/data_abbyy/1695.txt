وزیر ارتباطات و فناوری اطلاعات درحساب کاربری خود در توییتر اعلام کرد سایت‌های ارتباطی مناطق زلزله زده آذربایجان شرقی در وضعیت سبز هستند.
«محمدجواد آذری جهرمی» امروز جمعه در خصوص وضعیت ارتباطی مناطق زلزله زده افزود: تمامی ۲ هزار و ۲۴ سایت ارتباطی آذربایجان شرقی وضعیت سبز دارند و تاکنون مشکل دسترسی نداشتیم.
وی افزود: با دقت از نیمه شب مشغول پایش شبکه و افزایش ظرفیت هستیم و وزارت ارتباطات امکانات خود را برای امداد رسانی بسیج کرده و در آماده‌ باش کامل قرار دارد.