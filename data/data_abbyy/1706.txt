יום אחרי פרסום הדוחות הכספיים שהצביעו על התייצבות מסויימת, טבע ממשיכה להגביר את רמת הוודאות בקרב המשקיעים. חברת התרופות הודיעה הערב על יציאה לגיוס פרטי של 1.5 מיליארד דולר באג"ח שיהיו נקובות ביורו ובדולר. טבע מעריכה כי היא עשויה לרשום את האג"ח החדשות למסחר בעתיד.
בעקבות ההודעה על הגיוס המתוכנן מזנקת המניה במסחר בוול סטריט, זאת בהמשך לקפיצה חדה שרשמה המניה אתמול עם פרסום התוצאות והערכה אופטימית של מנכ"ל טבע קאר שולץ על כך שהרווחיות של החברה עשויה להשתפר ב-2020.
מה דעתך על מניית טבע (US):
מה חושבים הגולשים ?
לדף מניית טבע (US)
גיוס החוב הנוכחי אמור לפתור את עומס הפרעונות שמצפה לטבע ב-2021, אז היא צריכה לפרוע יותר מ-4 מיליארד דולר. ב-2020 היא צריכה לשלם כ-2 מיליארד דולר וכיום יש לה בקופה 1.2 מיליארד דולר. מדובר בחוב שנותר מרכישת אקטביס תמורת קרוב ל-40 מיליאר דולר. הגיוס, שישמש לרכישת האג"ח הקיימות, מוסיף ודאות לגבי יכולתה של טבע לעמוד בלוח הסילוקין של החוב.
טבע סיימה את הרבעון השלישי עם חוב נטו של 25.7 מיליארד דולר, הפחתה משמעותית לעומת 34 מיליארד דולר לפני שנתיים. עם זאת, החוב שנותר לה לפרוע עדיין עצום בעיקר לנוכח הירידה המתמשכת בהכנסות וברווחיות שפוגעים גם בתזרים המזומנים. טבע דיווחה אתמול על תזרים מזומנים חופשי של חצי מיליארד דולר והעלתה מעט את התחזית לתזרים המזומנים השנתי ל-1.7-2 מיליארד דולר. תזרים זה אמור לשמש גם הוא לפרעון החוב המיועד ל-2021.