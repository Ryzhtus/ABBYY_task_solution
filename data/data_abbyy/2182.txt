راسل-مویل در واکنش به این پاسخ در توییتر نوشت ارتش انگلیس به عربستان اعزام شده تا از خاندان سعود دربرابر تهدیدهای داخلی حفاظت کند.
انگلیس به‌رغم مخالفت‌ گسترده افکار عمومی با همکاری‌های نظامی این کشور و عربستان، همچنان به نیروهای سعودی آموزش نظامی می‌دهد.
به گزارش ایرنا؛ «مارک لنکستر» معاون وزیر دفاع انگلیس در پاسخ کتبی به سئوال «لوید راسل-مویل» نماینده مجلس عوام درباره سطح همکاری های نظامی لندن با ریاض اعلام کرد ارتش این کشور آموزش های نظامی مختلفی را به گارد سلطنتی عربستان ارائه می دهد.
وی مدعی شد که آموزش‌های ارائه شده با قوانین حقوق بشری و استفاده متناسب از زور بر اساس قواعد امنیتی دولت مطابقت دارد.
راسل-مویل در واکنش به این پاسخ در توییتر نوشت ارتش انگلیس به عربستان اعزام شده تا از خاندان سعود دربرابر تهدیدهای داخلی حفاظت کند.
ارتش انگلیس سال‌هاست که به نیروهای عربستانی آموزش نظامی ارائه می‌دهد. یک مقام دولت این کشور سال ۲۰۱۱ میلادی طبق قانون آزادی اطلاعات اعلام کرد که نحوه استفاده از سلاح، خنثی کردن بمب و مهارت‌های تیراندازی بخشی از آموزش‌های ارائه شده به طرف عربستانی است.