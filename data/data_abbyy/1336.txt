Трудно може да бъде отличен футболист на Лудогорец, който се е представил добре срещу Еспаньол при ужасно тежкото поражение срещу Еспаньол с 6:0. "Орлите" играха безобразно от началото на двубоя, а до 33' вече бяха с двама души по-малко на терена заради червени картони. Логично се стигна и до рекордната загуба.
Все пак Пламен Илиев съумя да се представи на ниво. Той допусна лека грешка при втория гол, но направи куп спасявания в мача и беше с основна заслуга да паднат "само" 6 гола в неговата врата. И националът не беше доволен от случилото се, обяснявайки че още след 10-ата минута е бил ясен крайният изход.
"Би ми било много трудно да дам обяснение на случилото се в момента. Мачът приключи в 10-ата минута след червения картон за Форстър. Налага се да преодолеем тази загуба. В наши ръце са шансовете за излизане от групата. В главите ни беше да се защитаваме, за да не ни вкарат повече голове, защото те не спряха да атакуват до последния момент", лаконичен беше Илиев, което е разбираемо след подобно поражение.
Какво каза за загубата Станислав Генчев четете в тази статия.