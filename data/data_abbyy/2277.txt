A Tomtop villámakciójában összesen húsz darab tablet az amúgy is akciós ártól még olcsóbban beszerezhető. Az Alldocube iPlay10 Pro egy 10.1 colos kijelzővel rendelkező tablet, amely középkategóriás tudása ellenére teljes áron sem drága, de most különösen olcsó.
1920×1200 pixel felbontás jellemzi, az Android 9 operációs rendszer alatt a négymagos, 1.5 gigahertzes MediaTek MT8163 chipset dolgozik, a grafikus- és játékélményt pedig a Mali-T720 biztosítja. Ezekhez 3 gigabájt RAM-ot és 32 gigabájt tárolót álmodtak meg a fejlesztők, utóbbi további 128 gigabájtos microSD kártyával igény szerint bővíthető.
Az iPlay10 Pro hátlapjára egy 5, míg az előlapra egy 2 megapixeles kamera került, így fotózásra is van apparátus. A tablet tudását kétcsatornás Wi-Fi, Bluetooth 4.0, OTG, dual hangszóró, FM-rádió, jack dugó és egy hatalmas, 6600 mAh-s akkumulátor egészíti ki. Az iPlay10 Pro fekete és szürke változatban vásárolható meg, SIM kártya nem tehető bele, így nem kell azzal sem foglalkozni, hogy adott-e a B20 hálózati támogatás vagy sem.
A Tomtopnál az Alldocube iPlay10 Pro tablet 110 dollár helyett az SJFKR kódot használva 99 dollárba kerül. Az áfamentes szállításhoz érdemes az Expedited vagy a Priority shippinget választani.
A cikkhez kapcsolódó linkek: