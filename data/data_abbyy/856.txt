وزیر امور خارجه برای شرکت در بیست و چهارمین اجلاس وزرای خارجه سازمان همکاری اقتصادی (اکو) وارد فرودگاه آنتالیای ترکیه شد.
به گزارش مهر، محمدجواد ظریف وزیر امور خارجه برای شرکت در بیست و چهارمین اجلاس وزرای خارجه سازمان همکاری اقتصادی (اکو)،امشب( جمعه) وارد فرودگاه آنتالیای ترکیه شد.
بیست و چهارمین اجلاس وزرای خارجه سازمان منطقه‌ای همکاری اقتصادی، اکو، روز شنبه در آنتالیای ترکیه برگزار می‌شود.
وزرای خارجه ایران، ترکیه، پاکستان، جمهوری آذربایجان، افغانستان، تاجیکستان، ازبکستان، قرقیزستان، قزاقستان و ترکمنستان در اجلاس یک روزه اکو، مهمترین مسائل اقتصادی مشترک و اهداف سازمان همکاری اقتصادی منطقه‌ای را بررسی و پیگیری خواهند کرد.