تیم ملی فوتبال ساحلی ایران با پیروزی در مرحله نیمه نهایی رقابت های جام بین قاره ای، به دیدار فینال این مسابقات راه یافت.
به گزارش مهر، مرحله نیمه نهایی رقابتهای فوتبال ساحلی جام بین قاره ای که به میزبانی امارات برگزار می شود، شامگاه امروز جمعه با برگزاری دو دیدار پیگیری شد که در نخستین دیدار تیم اسپانیا با پیروزی برابر روسیه راهی دیدار فینال شد.
در دومین دیدار تیم ملی فوتبال ساحلی ایران برابر میزان مسابقات قرار گرفت که جدال دو تیم در پایان سه وقت ۱۲ دقیقه با تساوی یک به یک خاتمه یافت و کار به سه دقیقه وقت اضافه کشید که بازهم دو تیم موفق به باز کردن دروازه یکدیگر نشدند تا کار به ضربات پنالتی کشیده شود.
در ضربات پنالتی تیم ملی ساحلی ایران بهتر عمل کرد و موفق شد ۴ بر ۳ حریف خود را شکست دهد و در دیدار فینال حریف اسپانیا شود.