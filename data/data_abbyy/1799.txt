Windows 10, nell'immediato periodo, potrebbe subire nuovi attacchi BlueKeep: per questo motivo Microsoft avvisa tutti i suoi utenti a prestare particolare attenzione, e li invita ad installare le più recenti patch per il proprio sistema operativo. Negli scorsi giorni i dipendenti Microsoft hanno individuato un potenziamento degli attacchi BlueKeep, che sarebbero nuovamente in grado di attaccare e penetrare nei dispositivi degli utenti (anche su PC Windows 10), qualora non siano state installati i più recenti aggiornamenti di sicurezza. Gli attacchi BlueKeep, per chi non lo sapesse, puntano ad installare un miner di criptovalute all'interno dei PC, per poi naturalmente lucrarvi. Microsoft, in particolare, sembra preoccupata da possibili nuovi utilizzi degli attacchi BlueKeep: se fino a questo momento gli hacker si sono limitati ad utilizzare l'exploit per installare programmi per criptovalute, potrebbero fare lo stesso nel prossimo periodo anche con veri e propri malware, arrecando gravi danni ai dispositivi degli utenti. Cosa fare, dunque, per restare al sicuro? Quantomeno è consigliabile installare tutti gli aggiornamenti per la sicurezza disponibili, tramite l'apposita voce di Windows Update.