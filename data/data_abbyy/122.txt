Po mnogima glavni favoriti za ovosezonski prsten - Los Anđeles Klipersi tukli su Portland (107:101) u poslednjem susretu u noći između četvrtka i petka. Momci Doka Riversa tako su donekle nadomestili poraz od Milvokija pre dva dana.
Sve su Klipersi kontrolisali u prvom poluvremenu, imali prednost od sedam poena, ali onda je u trećoj deonici proradio šut Blejzersa i pomenuti minus pretvorili su u plus šest. U poslednjih 12 minuta gosti su ušli s omas poena viška, delovalo je da bi mogli da prekinu mini seriju od dva poraza, međutim Klipersi su uspeli da se vrate. Počeli su polako da tope razliku rivala, da bi u poslednaj dva minuta ozbiljno zategli odbranu i napravili preokret.
U pobedničkom timu najbolji je bio Kavaj Lenard sa 27 poena, 13 skokova i četiri asistencije. Lu Vilijams sakupio je samo poen manje i osam uspešnih dodavanja, a odličan je bio i hrvatski centar Ivica Zubac sa dabl-dabl učinkom - 15 koševa i 13 skokova. Dvocifren je bio još samo Montrezl Harel - 15 poena.
Demijan Lilard i Si Džej Mekolum sa po 22 koša bili su najbolji u Portlandu. Hasan Vajtsajd je meč završio sa 17 poena i 19 skokova. Mario Hezonja igrao je punih 25 minuta, međutim ništa nije mogao da pogodi - iz igre 1-9, samo dva poena...
Majami ima najbolji start u poslednjih sedam godina. Tim sa Floride potvrdio je da se baš ugodno oseća kada gostuje u Finiksu (11 pobeda na poslednjih 12 mečeva), odnosno da mu baš leže Sansi, koje su noćas tukli 17. put u 19 utakmica - 124:108.
Drama je izostala. Finiks je imao prednost samo od jednog poena na samom startu (3:2), posle toga apsolutna kontrola gostiju, koji su tokom poslednje deonice imali i 20 razlike.
Džimi Batler ubacio je 34 poena, a Goran Dragić 25. U poraženom sastavu najbolji je bio Aron Bejns - 23 koševa. Devin Buker sakupio je 22. Dario Šarić nije se proslavio, samo devet poena za skoro pola sata igre...
U Teksasu trijumf San Antonija nad Oklahomom - 121:112. Odlučila je treća četvrtina, koju su domaći dobili sa devet poena razlike. Junak večeri, bez dileme, Lamarkus Oldridž. Centar Sparsa brojao je do 39 uz fantastičan šut iz igre - 19/23. Kod Tandera Danilo Galinari ubacio je 27 koševa. Džildžus Aleksander 21, Kris Pol 19, Denis Šreder 11...
Posle tri vezane pobede Hornetsi su ubedljivo poraženi od lidera Istoka - Bostona (108:87). Od prvog do poslednjeg minuta Seltiksi su dominirali i zasluženo slavili, uz vrlo dobvre role Gordona Hejvorda (20p+10sk) i Džejsona Tejtuma (23p+9sk). Najbolji u Šarlotu bio je Majl Bridžis sa 18 poena i 10 skokova...
NOĆAŠNJI REZULTATI
Šarlot - Boston 87:108/Bridžis 18 - Tejtum 23/
San Antonio - Oklahoma 121:112/Oldridž 39 - Galinari 27/
Finiks - Majami 108:124/Bejns 23 - Batler 34/
LA Klipers - Portland 107:101/Lenard 27 - Mekolum 22/
ZAPADNA KONFERENCIJA
ISTOČNA KONFERENCIJA
Foto: Reuters