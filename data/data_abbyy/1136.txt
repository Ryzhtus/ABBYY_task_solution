В Олександрії у приміщенні онкодиспансеру мітингували, аби зберегти апарат променевої терапії сьогодні, 8 листопада. Про це пише «Голос громади».Мітингуючі просили замінити елемент живлення апарату променевої терапії, термін використання якого закінчується. Якщо не полагодять джерело апарату, то приміщення закриють, а сам пристрій утилізують.Лікар-променевий терапевт Юлія Сербіна розповіла, що пристрій знаходиться на балансі Кіровоградської обласної ради. Не дивлячись на те, що апарат 1981 року, він досі належно працює.
Пристрій має джерело, яке потрібно терміново міняти на нове – перезаряджати, адже потужність апарату вже досить низька, це знижує ефективність лікування, й кінцевий термін ліцензії завершується у вересні наступного року.
Замінити джерело коштує сім мільйонів гривень на період роботи 10 років.
Лікарі онкодиспансеру звертались до обласної та міської рад, але коштів бракує.– Хворі пацієнти не мають як фізичної, так і фінансової змоги їздити кудись на лікування. Якщо пристрою променевої терапії не буде – їм просто доведеться помирати, в муках, – сказала Юлія Сербіна.Завдяки апарату зможуть лікуватися онкохворі з Полтавської області, Кременчука, Онуфріївки, Онуфріївського району, Петрового, Петріського району, Олександрії й Олександрійського району.