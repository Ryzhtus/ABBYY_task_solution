رئیس دفتر رئیس جمهوری گفت: با تلاش‌های شبانه‌روزی دولت وضعیت ثبات و آرامش درکشورحاکم شده و شرایط اقتصادی نسبت به ماه‌های گذشته بهبود یافته‌است.
محمود واعظی عصر جمعه درحاشیه عیادت از آیت الله ابراهیم امینی عضو مجمع تشخیص مصلحت نظام درگفت وگو با ایرنا و صدا و سیما با تاکید بربازگشت ثبات به بازار و فضای کسب و کارکشور افزود: با وجود تمام دشمنی و توطئه‌های دشمنان ثبات حاکم برکشور قابل مقایسه با یک وسال نیم گذشته نیست.
وی اظهار داشت:‌تحریم‌های اقتصادی کشور مشکلاتی را از نظر معیشتی برای مردم به وجود آورده اما این شرایط هر روز با تقویت ظرفیت‌های داخلی بهبود یافته و وضعیت باثباتی درکشور برغم تمام اقدامات آمریکا و برخی کشورهای حاشیه خلیج فارس به وجود آمده است.
رئیس دفتر رئیس جمهوری عنوان کرد:مجموعه دولت ونظام برای بهبود وضعیت اقتصادی و معیشتی مردم با تمام وجود مشغول کار و اقدام هستند.
واعظی در سفر به قم ضمن عیادت از آیت الله ابراهیم امینی عضو مجمع ، سلام گرم رئیس جمهوری را به وی ابلاغ کرد.
آیت‌الله ابراهیم امینی عضو مجمع تشخیص مصلحت نظام مهرماه امسال به علت بیماری گوارشی در یکی از بیمارستان‌های قم بستری و پس از چند روز از بیمارستان مرخص شد.