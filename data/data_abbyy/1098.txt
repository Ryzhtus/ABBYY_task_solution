اهالی شهر بندرامام خمینی از شنیده شدن صدای شدید شلیک‌ موشک خبر داده‌اند.
سامانه‌های پدافند هوایی ارتش جمهوری اسلامی ایران ساعاتی پیش، بعد از شناسایی یک پرنده ناشناس در آسمان بندر ماهشهر آن را ساقط کردند.به گزارش عصر ایران به نقل از  ایسنا، بامداد جمعه سامانه‌های پدافندی مستقر در بندر ماهشهر پس از شناسایی یک پرنده ناشناس، فعال شده و آن را ساقط کردند.همچنین به گزارش عصر جنوب، اهالی شهر بندرامام خمینی از شنیده شدن صدای شدید شلیک‌ موشک خبر داده‌اند./عصرجنوب
جزئیات ساقط کردن یک پهباد در ماهشهر
استاندار خوزستان در این خصوص توضیح داد: در نخستین ساعات اولیه بامداد جمعه یک فروند پهپاد ناشناس وارد حریم شهرستان ماهشهر شد که بلا فاصله پدافند ارتش جمهوری اسلامی وارد عمل شد.
به گزارش مهر پدافند قرارگاه جنوب غرب ارتش جمهوری اسلامی ایران مستقر در ماهشهر با شلیک موشک این پهپاد ناشناس را ساقط کرده که لاشه آن در نیزارهای اطراف ماهشهر سقوط کرد.
هم‌اینک لاشه این پهپاد توسط نیروهای نظامی و امنیتی از لای نیزارها بیرون کشیده شده و کارشناسان تحقیقات از آن را آغاز کرده اند.
اخبار تکمیلی متعاقباً ارسال خواهد شد.