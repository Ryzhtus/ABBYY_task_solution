سخنگوی وزارت امور خارجه کشورمان به اظهارات خصمانه اخیر سخنگوی وزارت امور خارجه آمریکا واکنش نشان داد.
به گزارش ایسنا، سیدعباس موسوی، پنچ شنبه شب در صفحه توییتر خود در این ارتباط نوشت: «آیا شنیدن این سخنان از رژیمی که در واقع رهبری شرارت و یکجانبه گرایی در جهان را بر عهده دارد و خالق، پشتیبان و حامی مالی تروریسم در جهان است، کمی عجیب نیست!؟»
بر اساس این گزارش سخنگوی وزارت امور خارجه آمریکا در اظهاراتی ایران‌ستیزانه از جامعه بین‌المللی خواست تا فشارها بر جمهوری اسلامی ایران را افزایش دهند.
مورگان اوتاگوس سخنگوی وزارت خارجه آمریکا روز پنج‌ش در توییتی نوشت: تشدید تنش‌های هسته‌ای اخیر ایران نشانگر اهداف نظام ایران برای اخاذی از جامعه بین‌المللی به منظور وادار کردن آن‌ها به پذیرش تروریسم و خشونت این نظام است آن هم درحالی که تمامیت ارضی همسایگانش نقب می‌زند. ایالات متحده از تمامی کشورها می‌خواهد تا این رفتارها را نپذیرند و فشار را علیه ایران افزایش دهند.