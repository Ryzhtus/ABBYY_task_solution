مشاور امنیت ملی سابق رئیس جمهور آمریکا از حضور در جلسه مجلس نمایندگان برای شهادت در مورد تحقیقات استیضاح دونالد ترامپ خودداری کرد.
به گزارش خبرگزاری مهر به نقل از روسیا الیوم، جان بولتون مشاور امنیت ملی سابق رئیس جمهور آمریکا از حضور در جلسه مجلس نمایندگان برای شهادت در مورد تحقیقات عزل دونالد ترامپ خودداری کرد.
یک مقام کمیته اطلاعات مجلس نمایندگان آمریکا از عدم حضور جان بولتون در جلسه روز پنج شنبه خبر داد.
وی همچنین افزود که وکیل بولتون به مجلس نمایندگان گفته است در صورتی که برای موکلش احضاری برای حضور الزامی در این خصوص صادر شود به دستگاه قضایی مراجعه خواهد کرد.
این مقام آمریکایی در عین حال گفت که درخواست کاخ سفید از بولتون برای عدم حضور در این جلسه به عنوان دلیل دیگری برای مانع تراشی ترامپ در کار کنگره اضافه خواهد شد.