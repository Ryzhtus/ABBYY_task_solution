Secondo l'insider Sabi ci sono degli ottimi motivi per aspettare i The Game Awards 2019, la manifestazione annuale made in USA, condotta e organizzata da Geoff Keighley, in cui vengono premiati i titoli più rilevanti dell'anno e in cui vengono fatti annunci a pioggia. Secondo lei meritano di essere attesi. Sabi non ha purtroppo svelato informazioni su ciò che sarà mostrato ai The Game Awards 2019, ma in un secondo tweet è tornata sull'argomento chiedendo a tutti quali annunci si aspettino per la manifestazione, chiudendolo infine con un frase sibillina: "Io so cosa sono". Attualmente fare ipotesi su cosa sarà annunciato ai The Game Awards 2019 è decisamente azzardato, anche perché non è nemmeno iniziate la solita campagna di hype da parte di Keighley. Non ci resta che aspettare dicembre per saperne di più.