Ništa novo u šampionatu Portugalije. Benfika i Porto vode bitku za titulu, ostali kaskaju i bivaju prinuđeni da se zadovolje mrvicama. Takvog je mišljenja i Predrag Jokanović, srpski trener koji već skoro tri decenije živi i radi u zemlji vina i fudbala.
Nekadašnji fudbaler i kormilar Nasionala analizirao je za TIP Novosti 11. rundu Primeire."Posle deset odigranih kola jasno je da samo Benfika i Porto mogu da se okite šampionskom titulom. Pred početak prvenstva u grupi favorita bili su i Sporting i Braga, ali su sada u velikom bodovnom zaostatku, pogotovo drugopomenuti. Ovaj vikend obeležiće nekoliko derbija. Najžešće će biti između Gimaraiša i Brage. Oni se prosto rečeno mrze i očekujem tvrdu utakmicu, a verujem i da gosti ne mogu do pobede", rekao je Jokanović za TIP Novosti.
I nije to sve kada je reč o derbijima..."Gradski derbi igraju Boavista i Porto, međutim domaćin nije ono što je nekada bio. Tu nema dileme, gosti pobeđuju. U malom derbiju snage odmeravaju Famalikao i Moreirense. Samo tridesetak kilometara deli stadione ova dva tima. Domaćin je veliki favorit. Santa Klari u goste dolazi Benfika. Inače, ova dva tima su u bratskim odnosima. Santa Klara je filijala Orlovima. Zanimljivo je da imaju i gotovo identičnog orla na grbovima. Dvojka 100 odsto", završio je Jokanović izlaganje za TIP Novosti.
PRIMEIRA - 11. KOLO
Petak21.30: (2,70) Aveš (3,05) Žil Visente (2,80)
Subota16.30: (1,55) Rio Ave (3,80) Setubal (7,00)19.00: (7,50) Santa Klara (4,40) Benfika (1,45)21.30: (1,75) Famalikao (3,60) Moreirense (4,90)
Nedelja16.00: (2,55) Maritimo (3,00) Portimonense (3,00)16.00: (2,05) Pasoš Fereira (3,35) Tondela (3,80)19.30: (1,35) Sporting (5,00) Belenenses (9,00)21.00: (2,30) Gimaraiš (3,40) Braga (3,10)22.00: (8,00) Boavista (4,20) Porto (1,45)
*** kvote su podložne promenama
Foto: Reuters