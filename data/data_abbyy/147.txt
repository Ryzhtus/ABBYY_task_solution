На київському Подолі у четвер, 7 листопада, відбулося відкриття мурала "Маленький громадянин", створеного за підтримки Агентства ООН у справах біженців.
Тема мурала присвячена глобальній кампанії #IBelong від Агентства ООН у справах біженців, метою якої є подолання проблеми осіб без громадянства до 2024 року.
У відкритті мурала на вулиці Ярославській, 11 взяли участь автор твору Катерина Рудакова, представник Агенції ООН у справах біженців Пабло Матеу і представниця команди проекту "Цікавий Київ" Катерина Бузова.
Напередодні в Музеї історії міста відкрилася фотовиставка Олександра Чекменьова "Фото на паспорт". Виставку організувало Агентство ООН у справах біженців у рамках глобальної кампанії #IBelong.