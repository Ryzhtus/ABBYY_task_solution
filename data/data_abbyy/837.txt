سفیر ایران در لندن نسبت به انتشار اظهارات اشتباه و ضد ایرانی یک نماینده عراقی انتقاد کرد.
به گزارش ایسنا، حمید بعیدی نژاد در کانال تلگرام خود نوشت: ‏شبکه ایران اینترنشنال وابسته به سعودی که بعد از شروع تظاهرات مردم عراق تلاش وافری نموده که روابط عراق و ایران را تخریب کند، حالا در وقیحانه ترین شکل، دروغ فاحش یک نماینده عراقی که رهبران ایران را مسئول دستور حمله به تظاهر کنندگان دانسته است را به عنوان خبر منتشر و پخش می کند.
وی ادامه داد: در حالی که این نماینده عراقی بدلیل شکایت های مکرر از وی به دلیل حمایت از جنایات حزب منحله بعث و عوامل بعثی، بیش از یک ماه و نیم پیش با رأی نمایندگان مجلس عراق محکوم و مصونیت پارلمانی وی برای امکان محاکمه سلب شد.
سفیر ایران در لندن خاطرنشان کرد که ‏از تمام ابزارهای حقوقی و رسانه‌ای برای توقف سیاست نفاق رسانه‌های وابسته استفاده می‌کنیم.