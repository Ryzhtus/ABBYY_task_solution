Hallo en welkom bij de Nachtwacht van vrijdag 8 november. De dag waarop iedereen Death Stranding spelen mag, maar natuurlijk niet voor je het laatste gamenieuws gecheckt hebt! Met vandaag, onder andere: nu al nieuwe dingen voor CoD:MW, een releasewindow voor The Outer Worlds op Switch en meer. Goedemorgen!
De Wacht is geen expert, maar hij heeft uit betrouwbare bron vernomen dat de CoD van dit jaar best wel een goeie is. En uitgerekend vandaag, net op tijd voor het weekend, wordt deze als het goed is nog een beetje beter! Op het Twitterkanaal van Call of Duty staat namelijk vermeld dat er vandaag twee nieuwe maps en een verse gamemode aan de Modern Warfare worden toegevoegd. Gewoon voor iedereen.
Shoot House is een nieuwe multiplayer map en Krovnik Farmland is een nieuwe speeltuin voor Ground War. Het mooiste nieuws is natuurlijk dat Hardpoint zijn onvermijdelijke terugkeer heeft gemaakt, de populaire gamemode waarin je in teams zogenaamde ‘hardpoints’ moet veroveren.
Call of Duty Modern Warfare is al sinds 25 oktober te speplen op PlayStation 4, Xbox One en PC. Hoe zijn jullie ervaringen met de game tot nu toe? Vertel het ons in de comments!
We weten ongeveer wanneer je de interessantste RPG’s van het moment op je Switch kunt spelen! Obsidians The Outer Worlds (de Wacht typte bijna The Wouter Worlds, ha! Wat voor debiele game zou dat zijn zeg…) verscheen natuurlijk vorige maand al voor PS4, Xbox One en PC, maar weten ook sinds afgelopen zomer dat er in 2020 een versie voor de Switch komt. Vrij vroeg in 2020 al, zo blijkt nu uit de presentatie van de kwartaalcijfers van Take-Two.
Uitgever Private Division is onderdeel van het grotere Take-Two Interactive en vandaar dat ook The Outer Worlds in hun lijstje tevoorschijn komt. Daarin staat vermeld dat de game in 2020 zal verschijnen en om iets precieser te zijn nog in het fiscale jaar 2020. Dit fiscale jaar eindigt op 31 maart. Kortom, ergens tussen 1 januari en 1 april mogen we de Outer Worlds op Nintendo’s hybride handheld/console verwelkomen! Het wachten waard, of speel je ‘m toch liever op een krachtiger, maar minder mobiel apparaat?
Ontwikkelaar Pillow Castle Games heeft al zes jaar een game in ontwikkeling. En dat belooft wat. Zes jaar is blijkbaar wat je nodig hebt om een hersenkrakende, perspectiefbuigende, realiteitbrekende puzzelgame te maken, maar nu is het dan eindelijk bijna zover. Met onderstaande launchtrailer wordt bekendgemaakt dat Superliminal, wat die titel ook mag betekenen, volgende week verschijnt! Voorlopig alleen te krijgen in de Epic Games Store, maar de Wacht hoopt vurig op een console release. Wat zeggen jullie daarvan, Pillow Castle?
Ieders favoriete raketautovoetbalspel doet weer eens een leuk thema event dingetje en dit keer werkt het ook nog eens beide kanten op! Beat Saber staat namelijk dit keer in de spotlight en dat betekent dat er ook content met Rocket League thema is toegevoegd in de lightsaber-rythm VR awesomeness. Veel meer aan die kan zelfs. Want terwijl je wagentje in Rocket League alleen wat Beat Saber blokjes als boost trail en versiering krijgt, wordt Beat Saber uitgebreid met zes tracks van de Rocket League soundtrack!
De Rocket League x Monstercat Music Pack met de zes nieuwe liedjes kost je wel €8,99, maar een beetje ritmisch aangelegde Rocket League fan heeft dat er vast voor over. Zeker omdat ook de omgeving helemaal in Rocket League thema is, wanneer je een Rocket League track speelt.
En de Wacht heeft nog een leuke cross-over voor je vannacht, want Bend Studio vond het wel een leuk idee om wat Death Stranding-achtige zaken in hun game Days Gone te stoppen. Het is met name aankleding voor je motor, met als toppunt een BB als benzinetank. Een beetje nutteloos dus, vooral aangezien Death Stranding-liefhebbers vanaf nu toch echt even geen Days Gone gaan spelen, terwijl Days Gone-spelers die weinig in Death Stranding zien, vast ook niet zo veel plezier aan deze items zullen beleven. Maar ach, leuk is het wel!
.
En dan nu een nieuwe trailer van Bite the Bullet, de aankomende titel van Mega Cat Studios. Op het eerste gezicht een redelijk standaard ogende run and gun game in de stijl van Contra, maar dan met een twist: je mag/moet hier je vijanden opeten! In deze nieuwe trailer wordt haarfijn uitgelegd hoe dat precies werkt. Verbazingwekkend diepgaand, kan de Wacht je alvast verklappen!
Bite the Bullet verschijnt in januari voor Xbox One, Nintendo Switch en PC.
Mogelijk een interessante stealth-game voor op je radar: een prequel op Project I.G.I. uit 2000, die zich afspeelt in een alternatieve jaren ‘80. Uitgever Toadman Interative komt nu met een eerste teaser trailer voor deze tactische shooter, die in 2021 moet verschijnen voor PlayStation 4, Xbox One en PC. Even in de gaten houden, dan maar?
Omdat het vandaag natuurlijk Death Stranding-dag is, sluiten we af met deze hele vette parodie op/ode aan Kojima’s paradepaardje, in soort post-apocalyptische versie van Mushroom Kingdom: Yoshi Stranding! Best wel vet gedaan.
En hou het koppie er een beetje bij dit keer…
via Gfycat