A più di un mese dalla cerimonia di premiazione dei The Game Awards 2019, in rete hanno iniziato a circolare rumor e speculazioni su quelli che potrebbero essere gli annunci più interessanti proposti durante l'evento organizzato dal giornalista e produttore Geoff Keighley. Una delle world premiere potrebbe riguardare Batman Arkham Legacy, prossimo capitolo realizzato da WB Games Montreal.Le voci di corridoio provengono dall'insider Sabi, che aveva già espresso qualche considerazione sull'evento nella giornata di ieri e che in passato si è già dimostrato fonte affidabile. L'utente scrive che potrebbe essere in programma anche l'annuncio di un nuovo remake pubblicato da Activision, dopo Crash Team Racing: Nitro-Fueled."Di recente ho sentito parlare di un possibile nuovo remake di Activision in lavorazione, ma devo ottenere qualche conferma in più prima di poterlo menzionare. Inoltre, c'è Batman", ha scritto Sabi in uno dei suoi ultimi aggiornamenti del profilo Twitter.Peraltro di Batman Arkham Legacy si era già vociferato nel mese di ottobre. Voi cosa ne pensate? Sarà la volta buona? Scrivetecelo qui sotto nei commenti!