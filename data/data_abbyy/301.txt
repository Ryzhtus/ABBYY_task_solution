ตร.โชว์ฟอร์ม รวบตัวได้แล้ว กลางเมืองศรีสะเกษ โจรบุกเดี่ยวชักปืนโชว์จี้ชิงเงิน2แสนแบงก์ทหารไทย ในห้างดังเมืองนนท์
จากกรณีมีคนร้ายบุกเดี่ยวธนาคารทหารไทย ภายในห้างคริสตัล เอสบี ราชพฤกษ์ หมู่ 1 ถนนราชพฤกษ์ ต.บางขนุน อ.บางกรวย จ.นนทบุรีโชว์ปืนขู่พนักงานแล้ว ชิงเงิน 2 แสนหลบหนี ไปโดยวงจรปิดจับภาพได้ เหตุเกิดเมื่อวันที่ 5 พ.ย.ที่ผ่านมาความคืบหน้า เมื่อกลางดึกวันที่ 8 พ.ย.ผู้สื่อข่าวรายงานว่า เจ้าหน้าที่ตำรวจชุดจับกุมสนธิกำลัง ตร.สภ.เมือง.ศรีสะเกษ เข้าจับกุมคนร้ายไว้ได้แล้ว ในเขตพื้นที่ อ.เมือง จ.ศรีสะเกษ  โดยอยู่ระหว่างลงบันทึกประจำวันในพื้นที่ ก่อนนำตัวเข้าดำเนินคดียังพื้นที่สภ.บางกรวย พื้นที่เกิดเหตุ เพื่อให้เจ้าหน้าที่ตำรวจชั้นผู้ใหญ่เตรียมแถลงข่าว. ข่าวที่เกี่ยวข้องโจรมือใหม่ควงปืนบุก'TMB' ไม่ถึง1นาทีชิงเงิน2แสนหนี