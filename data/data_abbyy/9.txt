رییس اورژانس آذربایجان شرقی گفت: زلزله بامداد جمعه «ترک» در میانه برخی از خانه های ۳ روستای این شهرستان را تخریب کرد.
فرزاد رحمانی در گفت و گو با ایرنا افزود: کارشناسان اورژانس برای کمک به مصدومان احتمالی به منطقه اعزام شده اند اما تاکنون هیچ گزارشی مبنی بر خسارت جانی دریافت نشده است.
وی افزود: تیم های اورژانس در آماده باش کامل هستند و در صورت نیاز اتوبس آمبولانس های مراکز تبریز، زنجان و اردبیل به منطقه اعزام می شوند.
زلزله ای به بزرگی ۵.۹ دهم در مقیاس امواج درونی زمین (ریشتر) ساعت ۲ و ۱۷ دقیقه و ۳ ثانیه بامداد امروز (جمعه) حوالی ترک در استان آذربایجان شرقی را لرزاند که این زلزله در استان های آذربایجان غربی، گیلان، ‌زنجان و اردبیل نیز احساس شده است.
به گزارش مرکز لرزه نگاری دانشگاه تهران، این زلزله در عمق ۲ کیلومتری زمین به وقوع پیوست.
کانون این زلزله در موقعیت ۴۷.۶۴ عرض شمالی و ۳۷.۷۶ طول شرقی ثبت شده است.
تَرْک یکی از شهرهای استان آذربایجان شرقی در شمال غرب ایران است. این شهر مرکز دهستان کندوان و بخش کندوان شهرستان میانه می‌باشد.