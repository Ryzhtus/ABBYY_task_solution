Gol protiv Leganjesa, poslednjeg dana oktobra, trebalo je Luku Jovića da približu startnoj postavi Real Madrida, ili barem mu malo popravi status. Međutim, moraće momak iz Bijeljine, rođen 1997. godine, da se suoči sa još jednim problemom. Tokom jučerašnjeg treninga Luka Jović je povredip primicač, pa ga očekuje dvonedeljna pauza.
Posle gola Leganjesu, Jović je odigrao samo osam minuta u finišu susreta sa Betisom. Dobio je šansu u trenucima velike inicijative Reala, kada je najtrofejnijim evropskom klubu bio potreban pogodak. Zatim je presedeo na klupi gostovanje Galatasaraju, a ovog vikenda će – odmarati. Očekivalo se da možda na Ipuri dobije priliku, ali će reprezentativnu pauzu Jović iskoristiti da sanira povredu. Prema pojedinim informacijama Zidan je do utorka dao slobodnu mladom napadaču kada će morati da se vrati u glavni grad Španije kako bi odradio terapije. Zbog dvonedeljne pauze Jović će, vrlo verovatno, preskočiti i prve mečeve posle reprezentativne pauze - protiv Real Sosijedada i PSŽ-a.
Pored Jovića Zidan ne može da računa na Rodrigeza i Bejla. Takođe, u ekipi neće biti Marselja i Asensija, Odriazole i Marijana.
Zidan je u takmičarski tim vratio Brahima Dijaza. Supertalentovani momak iz Malage prethodni put je igrao na gostovanju Majorki.